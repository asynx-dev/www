---
title: "Jekyll'ye geçiş"
excerpt: "MkDocs'tan Jekyll'ye geçiş"
categories:
    - news
tags:
    - tr
    - jekyll
    - mkdocs
author: ayazar
axseq: 0
toc: false
---

Jekyll'den merhaba!

7 Şubat 2021'de siteyi Ruby temelli olan [Jekyll](https://jekyllrb.com/)'ye
taşıdım, eskiden Python temelli olan [MkDocs](https://www.mkdocs.org/)
kullanıyorduk. Peki bu okuyucular için ne ifade ediyor? Aslında pek bir
değişiklik yok okuyanlar için. Daha çok blog yazıları yazıldığı için Jekyll bu
işler için daha uygun (kullandığımız [Minimal
Mistakes](https://mmistakes.github.io/minimal-mistakes/) teması ile berber),
dahili blog altyapısı var ve arama motorları için daha iyi sayfalar
üretebiliyor. Yazıları yine Markdown ile yazacağımız için de yazarlar için de
pek değişen bir şey yok. Fakat Github Actions gibi CI/CD akışlarını sağlamak
için çeşitli güncellemeler yapmak gerekti elbette.

MkDocs'a, bir kısmı Jekyll'de olan özellikleri kazandırmak için bir [eklenti
projem](https://github.com/asynx-dev/mkdocs-asynx-plugin) vardı ama bu
değişikliği yapınca onu kapatırım sanırım artık. Jekyll, çoklu yazar, çoklu dil
gibi kavramları daha kolay destekliyor. Yine kullandığımız şablonda değişiklik
yapmak gerekebilir ama sanıyorum Ruby'ye çok dokunmadan istediğimiz işleri
yapabileceğiz (umarım öyle olur, Ruby bilmiyorum). Burada şu soru sorulabilir:
Neden MkDocs ile başlanmadı da taşıma yapıldı? Jekyll'yi kişisel sitem için
zamanında kullandığımda özellikle Windows'ta düzgün kullanamamıştım. Şimdi `gem`
ve `bundler` kullanarak çok rahat çalıştırabildim. Ya zamanında beceremedim,
yanlış şeyleri denedim ya da bir şeyler düzelmiş.

Şimdilik site kullanılabilir gibi duruyor ama bir problem görürseniz iletin
lütfen.
